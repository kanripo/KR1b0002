# -*- mode: mandoku-view -*-
#+TITLE: 尚書
#+DATE: 2015-09-23 09:35:47
#+PROPERTY: JUAN 8
<pb:KR1b0002_SBCK_008-1a>¶
監本纂圖重言重意互註尚書卷第八¶
康誥第十一　周書　孔氏傳¶
成王旣伐管叔蔡叔(滅三/監)以殷餘民封康叔(以/三)¶
(監之民國康叔爲衛侯周公懲其數叛故/使賢母弟主之數叛上所角反下亦作畔)作康誥酒誥梓¶
材康誥(命康叔之誥康圻内國名/叔封字梓音子圻具依反)惟三月哉生魄(周公/攝政)¶
(七年三月始生魄月十六日明消而魄生魄字又作/&KR0334;普白反馬云&KR0334;朏也謂月三日始生兆朏名曰魄)重意(惟三/月哉)¶
(生魄武成厥四月哉生/明顧命惟四月哉生魄)周公&KR0004;基作新大邑于東國¶
洛四方民大和會(&KR0004;造基建作王城大都邑於東國洛汭/居天下土中四方之民大和恱而集㑹)¶
(汭如/銳反)侯甸男&KR0022;采衛百工播民和見士于周(此五/服諸)¶
(侯服五百里侯服去王城千里甸服千五百里男服去王城二/千里采服二千五百里衛服三千里與禹貢異制五服之百官)¶
<pb:KR1b0002_SBCK_008-1b>¶
(播率其民和恱並見/即事于周見賢遍反)重意(侯甸&KR0022;男采衛酒誥侯甸男/衛康王之誥庶&KR0022;侯甸男衛)周公¶
咸勤乃洪大誥治(周公皆勞勉五服之人遂乃因大封命/大誥以治道陸云乃洪大誥治直吏反)¶
(注及下其治民安治用安治同一/本作周公廼洪大誥治勞力報反)王&KR0002;曰孟侯朕其弟¶
小子封(周公稱成王命順康叔之德命爲孟侯孟長也五侯/之長謂方伯使康叔爲之言王使我命其弟封封康)¶
(叔名稱小子明當受/教誨長丁丈反下同)惟乃丕顯考文王克明德愼罰¶
(惟汝大明父文王能顯用俊德愼去刑/罰以爲教首去羌吕反下欲去去疾同)互註(左成二年周書曰/明德愼罰文王所)¶
(以造周也明德務崇之之/謂也愼罰務去之之謂也)不敢侮鰥寡庸庸祗祗威¶
威顯民(惠恤窮民不慢鰥夫寡婦用可用/敬可敬刑可刑明此道以示民)重言(不敢侮鰥寡/二本篇無逸)¶
互註(左宣十五年𣈆侯賞桓子狄臣千室亦賞士伯以𤓰衍之/縣曰吾獲狄土子之功也微子吾䘮伯氏矣羊舌職&KR0003;是)¶
(賞也曰周書所謂庸庸/祗祗者謂此物也夫)用肇造我區夏越我一二&KR0022;以¶
<pb:KR1b0002_SBCK_008-2a>¶
修(用此明德愼罰之道始爲政於我區/域諸夏故於我一二&KR0022;皆以修治)我西土惟時怙¶
冒聞于上帝帝休(我西土&KR0302;周惟是怙恃文王之道故/其政教冒&KR0013;四表上聞于天天美其)¶
(治怙音戸冒莫報反覆/也聞如字徐又音問)重言(聞于上帝二/重見君奭)天乃大命文王¶
殪戎殷誕受厥命(天羙文王乃大命之殺兵殷大受其/王命謂三分天下有其二以授武王)¶
(殪於/計反)重言(誕受厥命二/一見微子)互註(左宣六年赤狄伐𣈆圍懷及邢丘/𣈆侯欲伐之中行桓子曰使疾其)¶
(民以盈其貫將可殪也周/書曰殪戎殷此𩔖之謂也)越厥&KR0022;厥民惟時叙(於其國/於其民)¶
(惟是次叙/皆文王教)乃寡兄勗肆汝小子封在兹東土(汝寡/有之)¶
(兄武王勉行文王之道故汝小子/封得在此東土爲諸侯勗許玉反)王曰嗚呼封汝念哉¶
(念我所以/告汝之言)重言(汝念哉/見篇末)今民將在祗遹乃文考紹聞¶
衣德言(今治民將在敬循汝文德之父繼其所聞服行其德/言以爲政教遹音聿又音述馬云述也衣如字徐於)¶
<pb:KR1b0002_SBCK_008-2b>¶
(旣/反)往敷求于殷先哲王用保乂民(汝往之國當布求/殷先智王之道用)¶
(安治/民)汝丕逺惟商耇成人宅心知訓(汝當大逺求商家/耇老成人之道常)¶
(以居心則知/訓民耇音苟)别求聞由古先哲王用康保民(又當别/求所聞)¶
(父兄用古先智王之/道用其安者以安民)弘于天&KR0002;德&KR0073;乃身不廢在王¶
命(大于天爲順德則/不見廢常在王命)王曰嗚呼小子封恫&KR1539;乃身¶
敬哉(恫痛&KR1539;病治民務除惡政當如痛病在汝身欲/去之敬行我言恫音通又勑動反&KR1539;古頑反)重言(敬/哉)¶
(五本篇二洛誥蔡/仲之命君奭各一)天畏棐忱民情大可見小人難保¶
(天德可畏以其輔誠人情大可見以小/人難安棐音匪又芳&KR0017;反忱市林反)重意(天畏棐忱大誥越/天棐忱君奭&KR0002;天)¶
(棐/忱)往盡乃心無康好逸豫乃其乂民(往當盡汝心/爲政無自安)¶
(好逸豫寛身其乃治民/盡徐子忍反好呼報反)我聞曰怨不在大亦不在小¶
<pb:KR1b0002_SBCK_008-3a>¶
惠不惠懋不懋(不在大起於小不在小小至於大言怨不/可爲故當使不順者順不勉者勉懋音茂)¶
互註(左昭八年周書曰惠不惠茂/不茂康叔所以服弘大也)巳汝惟小子乃服惟¶
弘王應保殷民(巳乎汝惟小子乃當服行德政惟弘大王/道上以應天下以安我所受殷之民衆應)¶
(應對之應注/同徐於甑反)重言(巳汝惟小子二並本篇大誥巳/予惟小子二洛誥巳汝惟冲子)亦惟助王¶
宅天命作新民(弘王道安殷民亦所以惟助王/者居順天命爲民日新之教)互註(記大/學康)¶
(誥曰作新民詩曰周雖舊&KR0022;其命/惟新是故君子無所不用其極)王曰嗚呼封敬明乃¶
罰(歎而勑之凡行刑罰汝/必敬明之欲其重愼)人有小罪非眚乃惟終自¶
作不典式爾(小罪非過失乃惟終自行之自爲/不常用犯汝眚所領反本亦作省)有厥罪¶
小乃不可不殺乃有大罪非終乃惟眚災適爾¶
旣道極厥辜時乃不可殺(汝盡聽訟之理以極其罪是/人所犯亦不可殺當以罰宥)¶
<pb:KR1b0002_SBCK_008-3b>¶
(論之宥/于救反)王曰嗚呼封有叙時乃大明服(歎政教有次/叙是乃治理)¶
(大明則/民服)惟民其勑懋和(民旣服化乃其/自勑正勉爲和)&KR0002;有疾惟民¶
其畢棄咎(化惡爲善如欲去疾治之以理則/惟民其盡棄惡修善咎其乆反)重言(&KR0002;有疾/二前見)¶
(大/誥)&KR0002;保赤子惟民其康乂(愛養人如安孩兒赤子不/失其欲惟民其皆安治孩)¶
(亥才/反)互註(記大學慈者所以使衆也康誥日如/保赤子心誠求之雖不中不逺矣)非汝封刑¶
人殺人(言得刑/殺罪人)無或刑人殺人(無以得刑殺人而/有妄刑殺非辜者)非¶
汝封又曰劓刵人(劓截鼻刵截耳刑之輕者亦言/所得行劓魚器反刵如志反)無¶
或劓刵人(所以舉輕以戒/爲人輕行之)王曰外事汝陳時臬司師¶
兹殷罰有倫(言外土諸侯奉王事汝當布陳是法司牧其/衆及此殷家刑罰有倫理者兼用之臬魚列)¶
(反)又曰要囚服念五六日至于旬時丕蔽要囚¶
<pb:KR1b0002_SBCK_008-4a>¶
(要用謂察其要辭以斷獄旣得其辭服膺思念五六日至於十/日至于三月乃大斷之言必反覆思念重刑之至也要於霄反)¶
(蔽必丗反斷丁亂反下/及篇末同覆芳服反)王曰汝陳時臬事罰蔽殷彞¶
(陳是法事其刑罰斷獄用殷家/常法謂典刑故事彞以支反)用其義刑義殺勿庸以¶
次汝封(義冝也用舊法典刑冝於時丗者/以刑殺勿用以就汝封之心所安)乃汝盡遜曰¶
時叙惟曰未有遜事(乃使汝所行盡順曰是有次序惟/當自謂未有順事君子將興自以)¶
(爲不/足)巳汝惟小子未其有&KR0002;汝封之心朕心朕¶
德惟乃知(巳乎他人未其有&KR0002;汝封之心言汝心最善我/心我德惟汝所知欲其明成王所以命已之欵)¶
(心欵苦/管反)重言(汝惟小子二又/大誥汝作予)凡民自得罪寇攘姦宄殺¶
越人于貨(凡民用得罪爲寇盗攘竊姦宄殺人顚/越人於是以取貨利攘如羊反宄音&KR0100;)重言(寇攘/姦宄)¶
(舜典寇/賊姦宄)暋不畏死罔弗憝(暋強也自強爲惡而不畏死人/無不惡之者言當消絶之暋音)¶
<pb:KR1b0002_SBCK_008-4b>¶
(敏憝徒對反徐徒猥反強其丈反無不/惡烏路反下所大惡疾惡亦惡音同)王曰封元惡大憝¶
矧惟不孝不友(大惡之人猶爲人所大惡况不善父母不/友兄弟者乎言人之罪惡莫大於不孝不)¶
(友)子弗祗服厥父事大傷厥考心(爲人子不能敬/身服行父道而)¶
(怠忽其業大傷/其父心是不孝)于父不能字厥子乃疾厥子(於爲人/父不能)¶
(字愛其子乃疾/惡其子是不慈)于弟弗念天顯乃弗克恭厥兄(於/爲)¶
(人弟不念天之明道乃/不能恭事其兄是不恭)兄亦不念鞠子哀大不友于¶
弟(爲人兄亦不念稚子之可哀大/不篤友于弟是不友鞠居六反)互註(左僖三十三年&KR0004;臼/季使過冀見冀缺耨)¶
(其妻饁之敬相待如賔與之歸言諸文公曰請用之公曰其父/有罪可乎對曰舜之罪也殛鯀其舉也興禹管敬仲桓之賊也)¶
(實相以濟康誥曰父不慈子不/祗兄不友弟不恭不相及也)惟弔兹不于我政人得¶
罪(惟人至此不孝不慈不友不恭不於我執/政之人得罪乎道教不至所致弔音的)天惟與我¶
<pb:KR1b0002_SBCK_008-5a>¶
民彞大泯亂(天與我民五常使父義母慈兄友弟恭子/孝而廢棄不行是以滅亂天道泯武軫反)曰¶
乃其速由文王作罰刑兹無赦(言當速用文王所作/違教之罰刑此亂五)¶
(常者無/得赦)不率大戞矧惟外庶子訓人(戞常也凡民不循/大常之教猶刑之)¶
(無赦况在外掌衆子之官主/訓民者而親犯乎戞簡八反)惟厥正人越小臣諸節(惟/其)¶
(正官之人於小臣諸有符節之吏及外庶/子其有不循大常者則亦在無赦之利)重意(惟厥正人洪/範凡厥正人)乃¶
别播敷造民大譽弗念弗庸&KR1539;厥君時乃引惡¶
惟朕憝(汝今往之國當分别播布德教以立民大善之譽&KR0002;/不念我言不用我法者病其君道是汝長惡惟我亦)¶
(惡汝别彼列反注同/汝長丁丈反下同)巳汝乃其速由兹義率殺亦惟¶
君惟長(汝乃其速用此典刑宜於時丗者/循理以刑殺則亦惟君長之正道)不能厥家人¶
越厥小臣外正惟威惟虐大放王命乃非德用¶
<pb:KR1b0002_SBCK_008-5b>¶
乂(爲人君長而不能治其家人之道則於其小臣外正/官之吏並爲威虐大放棄王命乃由非德用治之故)汝¶
亦罔不克敬典乃由&KR0073;民惟文王之敬忌(常事/人之)¶
(所輕故戒以無不能敬常汝用寛民之道/當惟念文王之所敬忌而法之忌其記反)乃&KR0073;民曰我惟¶
有及則予一人以懌(汝行寛民之政曰我惟有及於民/則我一人以此恱懌汝德懌音亦)王¶
曰封爽惟民迪吉康(明惟治民之/道而善安之)我時其惟殷先¶
哲王德用康乂民作求(我是其惟殷先智王之德用/安治民爲求等爲于僞反)矧¶
今民罔迪不適不迪則罔政在厥&KR0022;(治民乃欲求/等殷先智王)¶
(况今民無道不之言從教也不/以道訓之則無善政在其國)王曰封予惟不可不監¶
告汝德之&KR0003;于罰之行(我惟不可不監視古義告汝施/德之&KR0003;於罰之所行欲其勤德)¶
(愼刑&KR0003;如字/徐始銳反)今惟民不靜未戾厥心迪屢未同(假/令)¶
<pb:KR1b0002_SBCK_008-6a>¶
(今天下民不安未定其心於周教道屢數/而未和同設事之言令力呈反數所角反)爽惟天其罰殛¶
我我其不怨(明惟天其以民不安罰誅我我其不恐天/汝不治我罰汝汝亦不可怨我殛紀力反)惟¶
厥罪無在大亦無在多矧曰其尚顯聞于天(民/之)¶
(不安雖小邑小民猶有誅罰不在多大/况曰不愼罰明聞于天者乎言罪大)王曰嗚呼封敬哉¶
無作怨勿用非謀非彞(言當修已以敬無爲可怨/之事勿用非善謀非常法)重言¶
(欽哉五本篇二洛誥/蔡仲之命君陳各一)蔽時忱丕則敏德(斷行是誠道大/法敏德信則人)¶
(任焉敏/則有功)用康乃心顧乃德逺乃猷(用是誠道安汝心顧/省汝德無令有非逺)¶
(汝謀思/爲長乆)&KR0073;乃以民寜不汝瑕殄(行寛政乃以民安則我/不汝罪過不絶亡汝)¶
王曰嗚呼肆汝小子封惟命不于常(以民安則不/絶亡汝故當)¶
(念天命之不于常汝行/善則得之行惡則失之)互註(記大學康誥曰惟命不于常/道善則得之不善則失之矣)汝¶
<pb:KR1b0002_SBCK_008-6b>¶
念哉無我殄(無絶棄我/言而不念)重言(汝念哉/本篇二)享明乃服命(享/有)¶
(國土當明汝所服/行之命令使可則)髙乃聽用康乂民(髙汝聽聽先王道/德之言以安治民)○¶
重言(用康乂民/三上文一)王&KR0002;曰往哉封勿替敬典(汝往之國勿/廢所冝敬之)¶
(常/法)重言(往哉七舜典二盤庚微子之/命本篇畢命文侯之命各一)聽朕告汝乃以殷¶
民丗享(順從我所告之言即汝乃以/殷民丗丗享國福流後丗)¶
酒誥第十二　周書　孔氏傳¶
酒誥(康叔監殷民殷民化紂𥊏/酒故以戒酒誥嗜市志反)王&KR0002;曰明大命于妹¶
&KR0022;(周公以成王命誥康叔順其事而言之欲令明施大教命/於妹國妹地名紂所都朝歌以北是王&KR0002;馬本作成王&KR0002;)¶
(曰注云言成王者未聞也俗儒以爲成王骨節始成故曰成王/或曰以成王爲少成二聖之功生號曰成王没因爲謚衛賈以)¶
(爲戒成康叔以愼酒成就人之道也故曰成此三者吾無取焉/吾以爲後録書者加之未敢專從故曰未聞也妹&KR0022;馬云妹&KR0022;)¶
<pb:KR1b0002_SBCK_008-7a>¶
(即收養之地欲令力/呈反下始令勿令同)乃穆考文王肇國在西土(父昭子/穆文王)¶
(弟稱穆將言始國在西土西土岐周之政文王弟稱穆周自后/稷而封爲始祖后稷生不窋爲昭鞠陶爲穆公劉爲昭慶節爲)¶
(穆黄僕爲昭羌弗爲穆毀揄爲昭公非爲穆髙圉爲昭亞圉爲/穆諸盩爲昭大王爲穆王季爲昭文王爲穆故左傳宫之竒云)¶
(大伯虞仲大王之昭也虢仲虢叔王季之穆也又冨辰云管蔡/巳下十六國文之昭也昭一音韶窋音竹律反揄音以盩音張)¶
(流反大/並音泰)厥誥毖庶&KR0022;庶士越少正御事朝夕曰祀¶
兹酒(文王其所告愼衆國衆士於少正官御治事吏朝夕/勑之惟𥙊祀而用此酒不常飲毖音祕少時照反)惟¶
天降命肇我民惟元祀(惟天下教命始令我民知作酒/者惟爲𥙊祀爲于僞反又下同)¶
天降威我民用大亂䘮德亦罔非酒惟行(天下/威罰)¶
(使民亂德亦無非以酒爲行者言酒本爲𥙊/祀亦爲亂行惟行下孟反注及下注之行同)重言(天降威二/本篇大誥)越¶
小大&KR0022;用䘮亦罔非酒惟辜(於小大之國所用䘮亡/亦無不以酒爲罪也)¶
<pb:KR1b0002_SBCK_008-7b>¶
文王誥教小子有正有事無彞酒(小子民之子孫/也正官治事謂)¶
(下羣吏教之/皆無常飲酒)越庶國飲惟祀德將無醉(於所治衆國/飲酒惟當因)¶
(𥙊祀以德自/將無令至醉)惟曰我民迪小子惟土物愛厥心臧¶
(文王化我民教道子孫惟土地/所生之物皆愛惜之則其心善)聦聽祖考之彞訓越小¶
大德小子惟一(言子孫皆聦聽父祖之常教於小/大之人皆念德則子孫惟專一)妹土¶
嗣爾股肱純其藝&KR0112;稷奔走事厥考厥長(今往/當使)¶
(妹土之人繼汝股肱之教爲純一之行其當勤種&KR0112;稷/奔走事其父兄長音丁丈反下注長官諸侯之長同)肇牽¶
車牛逺服賈用孝養厥父母(農功旣畢始牽車牛載其/所有求易所無逺/行賈)¶
(賣用其所得珍異孝養其/父母賈音古養羊亮反)厥父母慶自洗腆致用酒¶
(其父母善子之行子乃自絜厚致用酒/養也洗先典反馬云盡也腆他典反)庶士有正越庶伯¶
<pb:KR1b0002_SBCK_008-8a>¶
君子其爾典聽朕教(衆伯君子長官大夫統衆士有/正者其汝常聽我教勿違犯)爾¶
大克羞耇惟君爾乃飲食醉飽(汝人能進老成人之/道則爲君矣如此汝)¶
(乃飲食醉飽之道先戒羣吏/以聽教次戒康叔以君義)丕惟曰爾克永觀省作稽¶
中德(我大惟教汝曰汝能長觀省古道爲/考中正之德則君道成矣省息井反)爾尚克羞饋¶
祀爾乃自介用逸(能考中德則汝庶幾能進饋祀於祖/考矣能進饋祀則汝乃能自大用逸)¶
(之道饋/其位反)兹乃允惟王正事之臣(汝能以進老成人爲醉/飽考中德爲用逸則此)¶
(乃信任王者正事/之大臣任音壬)兹亦惟天&KR0002;元德永不忘在王家¶
(言此非但正事之臣亦惟天順其/大德而佑之長不見忘在王家)王曰封我西土棐徂¶
&KR0022;君御事小子尚克用文王教不腆于酒(我文/王在)¶
(西土輔訓往日國君及御洽事者下民子/孫皆庶幾能用上教不厚於酒言不常飲)故我至于今克¶
<pb:KR1b0002_SBCK_008-8b>¶
受殷之命(以不厚於酒故我周家/至于今能受殷王之命)王曰封我聞惟曰¶
在昔殷先哲王迪畏天顯小民(聞之於古殷先智王/謂湯蹈道畏天明著)¶
(小/民)經德秉哲自成湯咸至于帝乙成王畏相(能/常)¶
(德持智從湯至帝乙中間之王猶保成其王/道畏敬輔相之臣不敢爲非相息亮反注同)惟御事厥棐¶
有恭不敢自暇自逸(惟殷御治事之臣其輔佐畏相之/君有恭敬之德不敢自寛暇自逸)¶
(䂊暇遐/稼反)矧曰其敢崇飲(崇聚也自暇自逸猶不敢/况敢聚㑹飲酒乎明無也)越在¶
外服侯甸男衛&KR0022;伯(於在外國侯服甸服男服衛服國/伯諸侯之長言皆化湯畏相之德)¶
越在内服百僚庶尹惟亞惟服宗工(於在内服治/事百官衆正)¶
(及次大夫服事/尊官亦不自逸)越百姓里居(於百官族姓及卿大/夫致仕居田里者)罔敢¶
湎于酒不惟不敢亦不暇(自外服至里居皆無敢沈/&KR0698;于酒非徒不敢志在助)¶
<pb:KR1b0002_SBCK_008-9a>¶
(君敬法亦不暇/飲酒&KR0698;面善反)惟助成王德顯越尹人祗辟(所以不暇/飲酒惟助)¶
(其君成王道明其德於正人之道必正/身敬法其身正不令而行辟扶亦反)我聞亦惟曰在今¶
後嗣王酣身(嗣王紂也酣樂其身不憂/政事酣戸甘反樂音洛)厥命罔顯于¶
民祗保越怨不易(言紂暴虐施其政令於民無顯明之/德所敬所安皆在於怨不可變易易)¶
(如字馬/以豉反)誕惟厥縱淫泆于非彞用燕䘮威儀民罔¶
不䀌傷心(紂大惟其縱淫泆于非常用燕安䘮其威儀民/無不䀌然痛傷其心縱子用反注同泆音溢又)¶
(作逸亦作佚/衋許力反)惟荒腆于酒不惟自息乃逸(言紂大厚/於酒晝夜)¶
(不念自息乃過差差/&KR0004;佳反又&KR0004;賣反)厥心疾很不克畏死(紂疾很其心/不能畏死言)¶
(無忌憚很/胡懇反)辜在商邑越殷國滅無罹(紂聚罪人在都/邑而任之於殷)¶
(國滅亡/無憂懼)弗惟德馨香祀登聞于天誕惟民怨(紂不/念發)¶
<pb:KR1b0002_SBCK_008-9b>¶
(聞其德使祀見享升聞於天/大行淫虐惟爲民所怨咨)重意(弗惟德馨香祀登聞于天君/陳至治馨香感于神明吕刑)¶
(罔有馨香德/刑發聞惟腥)庶羣自酒腥聞在上故天降䘮于殷¶
罔愛于殷惟逸(紂衆羣臣用酒沈荒腥穢聞在上天故天/下䘮亡於殷無愛於殷惟以紂奢逸故聞)¶
(音/問)天非虐惟民自速辜(言凡爲天所亡天非虐/民惟民行惡自召罪)王曰¶
封予不惟&KR0002;兹多誥(我不惟&KR0002;此多/誥汝我親行之)古人有言曰¶
人無於水監當於民監(古聖賢有言人無於水監當/於民監視水見己形視民行)¶
(事見吉凶監工/䧟反下及注同)重言(古人有言曰四本/篇泰誓牧誓秦誓)今惟殷墜厥命我¶
其可不大監撫于時(今惟殷紂無道墜失天命我其可/不大視此爲戒撫安天下於是)¶
予惟曰汝劼毖殷獻臣(劼固也我惟告汝曰汝當固/愼殷之善臣信用之劼苦八)¶
(反)侯甸男衛矧太史友内史友(侯甸男衛之國當愼/接之况太史内史掌)¶
<pb:KR1b0002_SBCK_008-10a>¶
(國典法所/賔友乎)重言(侯甸男衛三本篇二康王之/誥一又康誥侯甸男&KR0022;采衛)越獻臣百宗¶
工矧惟爾事服休服采(於善臣百尊官不可不愼况汝/身事服行美道服事治民乎)¶
矧惟&KR0002;疇圻父薄違農父(圻父司馬農父司徒身事/且冝敬愼况所順疇咨之)¶
(司馬乎况能迫廻萬民之司徒乎言任大圻巨依反父音/甫薄蒲各反徐又扶各反違如字徐音回馬云違行也)&KR0002;¶
保宏父定辟矧汝剛制于酒(宏大也宏父司空當順/安之司馬司徒司空列)¶
(國諸侯三卿愼擇其人而任之則君道定/况汝剛斷於酒乎辟必亦反斷丁亂反)厥或誥曰羣飲¶
汝勿佚(其有誥汝曰民羣聚飲酒不用上/命則汝收捕之勿令失也佚音逸)盡執拘以歸¶
于周予其殺(盡執拘羣飲酒者以歸於京師我/其擇罪重者而殺之盡子忍反)又惟殷¶
之迪諸臣惟工乃&KR0698;于酒勿庸殺之(又惟殷家蹈/惡俗諸臣惟)¶
(衆官化紂日乆乃沈湎於/酒勿用法殺之惡烏各反)姑惟教之有斯明享(以其漸/染惡俗)¶
<pb:KR1b0002_SBCK_008-10b>¶
(故必三由法令且惟教之則汝有/此明訓以享國三息暫反又如字)乃不用我教辭惟我¶
一人弗恤弗蠲乃事時同于殺(汝&KR0002;忽怠不用我教/辭惟我一人不憂汝)¶
(乃不㓗汝政事是/汝同於見殺之罪)王曰封汝典聽朕毖(汝當常聽念我/所愼而篤行之)¶
勿辯乃司民&KR0698;于酒(辯使也勿使汝主民之吏/&KR0698;于酒言當正身以帥民)¶
梓材第十三　周書　孔氏傳¶
梓材(告康叔以爲政之道亦如梓人治材梓音子本亦作杍/馬云古作梓字治木器曰梓治土器曰陶治金器曰冶)¶
王曰封以厥庶民曁厥臣逹大家(言當用其衆人/之賢者與其小)¶
(臣之良者以通逹卿大夫及/都家之政於國曁其器反)以厥臣逹王惟&KR0022;君(汝當/信用)¶
(其臣以通王教於民言通民事於/國通王教於民惟乃國君之道)汝&KR0002;&KR0106;越曰我有師¶
師(汝爲君道使順常於是曰/我有典常之師可師法)司徒司馬司空尹旅曰¶
<pb:KR1b0002_SBCK_008-11a>¶
予罔厲殺人(言國之三卿正官衆大夫皆順典常而/曰我無厲虐殺人之事如此則善矣)重言¶
(司徒至尹旅立/政牧誓作亞旅)亦厥君先敬勞肆徂厥敬勞(亦其爲/君之道)¶
(當先敬勞民故汝往治民必敬勞/來之勞力報反下同來力代反)肆往姦宄殺人歷人¶
宥(以民當敬勞之故汝往之國又當詳察姦宄之人及殺/人賊所過歷之人有所寛宥亦所以敬勞之宄音&KR0100;)肆¶
亦見厥君事戕敗人宥(聽訟折獄當務從寛恕故往治/民亦當見其爲君之事察民以)¶
(過誤殘敗人者當寛宥之見如字徐賢遍反/戕徐在羊反又七良反馬云殘也折之舌反)王啓監厥亂¶
爲民(言王者開置監官其治爲民不可不勉監工暫/反劉工銜反下同爲于僞反注同治直吏反)曰無¶
胥戕無胥虐至于敬寡至于屬婦合由以容(當/教)¶
(民無得相殘傷相虐殺至於敬養寡弱至於存恤妾婦和合其/教用大道以容之無令見寃枉屬婦上音蜀妾之事妻也令力)¶
(呈反篇末同寃紆/元反一本作以寃)王其效&KR0022;君越御事厥命曷以(王/者)¶
<pb:KR1b0002_SBCK_008-11b>¶
(其效實國君及於御治事者知/其教命所施何用不可不勤)重言(越御事二/後見洛誥)引養引恬¶
自古王&KR0002;兹監罔攸辟(能長養民長安民用古王道如/此監無所復罪當矜之恬田廉)¶
(反辟扶/亦反)惟曰&KR0002;稽田旣勤敷菑惟其陳修爲厥疆¶
畎(言爲君監民惟&KR0002;農夫之考田巳勞力布發之惟其陳列/修治爲其疆畔畎壟然後功成以喻教化菑側其反畎工)¶
(犬/反)&KR0002;作室家旣勤垣墉惟其塗墍茨(如人爲室家/巳勤正垣墻)¶
(惟其當塗墍茨蓋之垣音𡊮墉音庸馬云卑曰垣髙曰墉墍徐/許旣反&KR0003;文云仰塗廣雅云塗也馬云堊色一音故愛反茨徐)¶
(在私/反)&KR0002;作梓材旣勤樸斵惟其塗丹雘(爲政之術/如梓人治)¶
(材爲器巳勞力樸治㓸削惟其當塗以漆丹以朱而後成以言/教化亦須禮義然後治樸普角反馬云未成器也斵丁角反雘)¶
(枉略反徐烏郭反馬云善丹也&KR0003;文/云讀與靃同也又一郭反字林音同)今王惟曰先王旣勤¶
用明德懷爲夾(言文武巳勤用明德懷逺爲近/汝治國當法之夾音協近也)庶&KR0022;¶
<pb:KR1b0002_SBCK_008-12a>¶
享作兄弟方來亦旣用明德(衆國朝享於王又親仁/善鄰爲兄弟之國萬万)¶
(皆來賔服亦巳奉用先/王之明德朝直遥反)后式典集庶&KR0022;不享(君天下能/用常法則)¶
(和集衆國/大來朝享)皇天旣付中國民越厥疆土于先王肆¶
(大天巳付周家治中國民矣能逺拓其界壤則/於先王之道遂大付如字馬本作附拓音託)王惟德用¶
和懌先後迷民用懌先王受命(今王惟用德和恱先/後天下迷愚之民先)¶
(後謂教訓所以恱先王受命之義懌/音亦字又作斁下同先悉薦反注同)巳&KR0002;兹監惟曰欲¶
至于萬年惟王(爲監所行巳如此所陳法則我周家惟欲/使至於萬年承奉王室監古䧟反爲于威)¶
(反)子子孫孫永保民(又欲令其子孫累/丗長居國以安民)¶
召誥第十四　周書　孔氏傳¶
成王在豐欲宅洛邑(成王克商遷九鼎於洛邑/欲以爲都故成王居焉)使召¶
<pb:KR1b0002_SBCK_008-12b>¶
公先相宅(相所居而卜之遂以陳戒召/時照反相息亮反下注同)作召誥召誥¶
(召公以成王新即/政因相宅以作誥)惟二月旣望(周公攝政七年二月十/五日日月相望因紀之)越¶
六日乙未王朝歩自周則至于豐(於巳望後六日/二十一日成王)¶
(朝行從鎬京則至于豐以遷都之事告文王廟告文王/則武王可知以祖見考鎬胡老反見腎遍反下不見同)重言(王/朝)¶
(歩自周則至於豐三武成/本篇畢命二篇無則字)惟太保先周公相宅(太保三/公官名)¶
(召公也召公於周公前相視洛/居周公後往先悉薦反又如字)越&KR0002;來三月惟丙午朏¶
越三日戊申太保朝至于洛卜宅(朏明也月三日明/生之名於順來三)¶
(月丙午朏於朏三日三月五日召公早朝至于洛/邑相卜所居朏芳尾反又普没反徐又芳憤反)重意(三月惟/丙午朏)¶
(畢命六月庚午朏〇太保朝/至于洛洛誥朝至于洛師)厥旣得卜則經營(其巳得吉/卜則經營)¶
(規度城郭郊廟朝市之位處度/待洛反朝直遥反處昌慮反)越三日庚戌太保乃以¶
<pb:KR1b0002_SBCK_008-13a>¶
庶殷攻位于洛汭越五日甲寅位成(於戊申三日/庚戌以衆殷)¶
(之民治都邑之位於洛水北今河南城也於庚戌五/日所治之位皆成言衆殷本其所自來汭如銳反)&KR0002;翼日¶
乙卯周公朝至于洛(周公順位成之明/日而朝至于洛汭)則逹觀于¶
新邑營(周公通逹觀新/邑所營言周徧)越三日丁巳用牲于郊牛¶
二(於乙卯三日用牲告立郊位於天以后稷配/故二牛后稷貶於天有羊豕羊豕不見可知)越翼日戊¶
午乃社于新邑牛一羊一豕一(告立社稷之位用太/牢也共工氏子曰句)¶
(龍能平水土祀以爲社周祖后稷能殖百/穀祀以爲稷社稷共牢共音恭句故侯反)越七日甲子周¶
公乃朝用書命庶殷侯甸男&KR0022;伯(於戊午七日甲子/是時諸侯皆㑹故)¶
(周公乃昧爽以賦功屬役書命衆殷侯甸男服/之&KR0022;伯使就功&KR0022;伯方伯即州牧也屬音燭)厥旣命殷¶
庶庶殷丕作(其巳命殷衆衆殷/之民大作言勸事)太保乃以庶&KR0022;冢¶
<pb:KR1b0002_SBCK_008-13b>¶
君出取幣乃復入(諸侯公卿並覲於王王與周公俱至/文不見王無事召公與諸侯出取幣)¶
(欲因大㑹顯周/公復扶又反)錫周公曰拜手稽首旅王&KR0002;公(召/公)¶
(以幣入稱成王命賜周公曰敢拜/手稽首陳王所冝順周公之事)重言(拜手稽首四本/篇二立政篇二)誥告¶
庶殷越自乃御事(召公指戒成王而以衆殷諸侯於自/乃御治事爲辭謙也諸侯在故託焉)¶
嗚呼皇天上帝改厥元子兹大國殷之命(歎皇/天改)¶
(其太子此大國殷之命言紂雖爲天/所太子無道猶改之言不可不愼)惟王受命無疆惟¶
休亦無疆惟恤(所以戒成王天改殷命惟王受之/乃無窮惟美亦無窮惟當憂之)重意(受/命)¶
(無疆惟休君奭我受命無疆/惟休太甲實萬丗無疆之休)嗚呼曷其奈何弗敬(何其/奈何)¶
(不憂敬之/欲其行敬)重言(&KR0154;其奈何弗敬二前見/五子之歌無&KR0154;其二字)天旣遐終大&KR0022;殷¶
之命兹殷多先哲王在天(言天巳逺終殷命此殷多先/智王精神在天不能救者以)¶
<pb:KR1b0002_SBCK_008-14a>¶
(紂不行/敬故)越厥後王後民兹服厥命(於其後王後民謂/先智王之後繼丗)¶
(君臣比服其/命言不恭)厥終智藏&KR1539;在(其終後王之終謂紂也賢/智隠藏&KR1539;病者在位言無)¶
(良臣瘝/工顔反)夫知保抱𢹂持厥婦子以哀𥸤天徂厥亡¶
出執(言困於虐政夫知保抱其子𢹂持其妻以哀號呼天告/寃無辜往其逃亡出見執殺無地自容所以窮夫知並)¶
(如字注同𥸤音喻/呼也號戸髙反)嗚呼天亦哀于四方民其眷命用¶
懋(民哀呼天天亦哀之其顧視天/下有德者命用勉敬者爲民主)王其疾敬德相古¶
先民有夏(言王當疾行敬德視古先/民有夏之王以爲法戒之)天迪從子保面¶
稽天&KR0002;今時旣墜厥命(夏禹能敬德天道從而子安之/禹亦面考天心而順之今是桀)¶
(棄禹之道天/巳墜其王命)重言(面稽天&KR0002;今時旣/墜厥命二見下文)今相有殷(次復觀/有殷)天¶
迪格保面稽天&KR0002;(言天道所以至於/保安湯者亦如禹)今時旣墜厥¶
<pb:KR1b0002_SBCK_008-14b>¶
命(墜其/王命)今冲子嗣則無遺壽耇(童子言成王少嗣/位治政無遺棄老)¶
(成人之言欲其/法之少詩照反)曰其稽我古人之德矧曰其有能¶
稽謀自天(冲子成王其考行古人之德則善矣/况曰其有能考謀從天道乎言至善)嗚呼有¶
王雖小元子哉其丕能諴于小民今休(召公歎曰/有成王雖)¶
(少而人爲天所子其大能和於/小民成今之美勉之諴音咸)王不敢後用顧畏于民¶
碞(王爲政當不敢後能用之士必任之爲先碞僭也又當顧/畏於下民僭差禮義能此二者則德化立而美道成碞五)¶
(咸反徐/又音吟)王來紹上帝自服于土中(言王今來居洛邑繼/天爲治躬自服行教)¶
(化於地𫝑正中治直吏/反下爲治致治皆同)旦曰其作大邑其自時配皇¶
天(稱周公言其爲大邑於土中/其用是大邑配上天而爲治)毖祀于上下其自時¶
中乂(爲治當愼祀于天地則/其用是土中大致治)重言(其自時中乂/二見洛誥)王厥有成¶
<pb:KR1b0002_SBCK_008-15a>¶
命治民今休(用是土中致治則王其有天/之成命治民今獲太平之美)王先服殷¶
御事比介于我有周御事(召公旣述周公所言又自/陳巳意以終其戒言當先)¶
(服治殷家御事之臣使比近於我有周治事之臣/必和恊乃可一比毗志反徐扶志反近附近之近)節性惟日¶
其邁(和比殷周之臣時節其性令不失/中則道化惟日其行令力呈反)王敬作所不可¶
不敬德(敬爲所不可不敬之/德則下敬奉其命矣)我不可不監于有夏亦¶
不可不監于有殷(言王當視夏殷法/其歷年戒其不長)我不敢知曰¶
有夏服天命惟有歷年(以能敬德故多歷年數/我不敢獨知亦王所知)重言(我/不)¶
(敢知六本篇四君奭二/〇惟有歷年二見下文)我不敢知曰不其延惟不敬¶
厥德乃早墜厥命(言桀不謀長乆惟以不敬其德/故乃早墜失其王命亦王所知)我¶
不敢知曰有殷受天命惟有歷年(夏言服殷言受/明受而服行之)¶
<pb:KR1b0002_SBCK_008-15b>¶
(互相兼也殷之賢王猶夏之/賢王所以歷年亦王所知)我不敢知曰不其延惟不¶
敬厥德乃早墜厥命(紂早墜其命猶桀不/敬其德亦王所知)今王嗣受¶
厥命我亦惟兹二國命嗣&KR0002;功(其夏殷也繼受其王/命亦惟當以此夏殷)¶
(長短之命爲監戒繼順/其功德者而法則之)王乃&KR0004;服嗚呼&KR0002;生子罔不¶
在厥&KR0004;生自貽哲命(言王新即政始服行教化當如子/之&KR0004;生習爲善則善矣自遺智命)¶
(無不在其&KR0004;生爲政之/道亦猶是也遺唯季反)今天其命哲命吉凶命歷年¶
(今天制此三命惟人所修修敬德則有智則常吉/則歷年爲不敬德則愚凶不長雖&KR0003;之其實在人)知今我&KR0004;¶
服宅新邑肆惟王其疾敬德(天巳知我王今&KR0004;服政/居新邑洛都故惟王其)¶
(當疾行/敬德)王其德之用祈天永命(言王當其德之用/求天長命以歷年)重言¶
(祈天永命又/見本篇末)其惟王勿以小民淫用非彞(勿用小民/過用非常)¶
<pb:KR1b0002_SBCK_008-16a>¶
(欲其重/民秉常)亦敢殄戮用乂民(亦當果敢絶刑戮之/道用治民戒以愼罰)&KR0002;有功¶
其惟王位在德元(順行禹湯所有成功則/其惟王居位在德之首)小民乃惟¶
刑用于天下越王顯(主在德元則小民乃惟用法於/天下言治政於王亦有光明)上¶
下勤恤其曰我受天命丕&KR0002;有夏歷年式勿替¶
有殷歷年(言當君臣勤憂敬德曰我受天命大順有/夏之多歷年勿用廢有殷歷年庶幾兼之)欲¶
王以小民受天永命(我欲王用小民受/天長命言常有民)拜手稽首¶
曰予小臣敢以王之讎民百君子(拜手首至手稽首/首至地盡禮致敬)¶
(以入其言言我小臣謙辭敢以王之匹民百君子/治民者非一人言民在下自上匹之讎字或作酬)重言(拜手稽/首四本)¶
(篇二立/政二)越友民保受王威命明德(言與匹民百君子/於友愛民者共安)¶
(受王之威命/明德奉行之)王末有成命王亦顯(臣下安受王命則王/終有天成命於王亦)¶
<pb:KR1b0002_SBCK_008-16b>¶
(昭/著)我非敢勤惟恭奉幣用供王能祈天永命(言/我)¶
(非敢獨勤而巳惟恭敬奉其幣帛用供待王能求天長命將以/慶王多福必上下勤恤乃與小民受天永命奉如字又芳孔反)¶
(供音恭徐紀用/反注供待同)重言(祈天永命/重見上文)¶
監本纂圖重言重意互註尚書卷第八¶

