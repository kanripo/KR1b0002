# -*- mode: mandoku-view -*-
#+TITLE: 尚書
#+DATE: 2015-09-23 09:35:47
#+PROPERTY: JUAN 7
<pb:KR1b0002_SBCK_007-1a>¶
監本纂圖重言重意互註尚書卷第七¶
洪範第六　周書　孔氏傳¶
武王勝殷殺受立武庚(不放而殺紂自焚也武庚紂子/以爲王者後一名禄父勝商證)¶
(反禄父/下音甫)以箕子歸作洪範(歸鎬京箕子作之範音范鎬胡/老反本又作鄗武王所都也)¶
洪範(洪大範法也言/天地之大法)惟十有三祀王訪于箕子(商/曰)¶
(祀箕子稱祀不忘本此年四月/歸宗周先告武成次問天道)重意(惟十有三祀泰誓/惟十有三年春)王乃¶
言曰嗚呼箕子惟天隂騭下民相協厥居(隲定/也天)¶
(不言而黙定下民是助合其居使有常生之資隂默也馬云覆/也騭之逸反馬云升也升猶舉也舉猶生也相協上息亮反助)¶
(也)我不知其彞倫攸叙(言我不知天所以定民之常/道理次序問何由彞以之反)〇¶
重言(彞倫攸叙/二並本篇)箕子乃言曰我聞在昔鯀陻洪水¶
<pb:KR1b0002_SBCK_007-1b>¶
汨陳其五行(陻塞汨亂也治水失道亂陳其五行鯀/工本反陻音因汨工怱反五行戸庚反)重意¶
(汨陳其五行甘/誓威侮五行)帝乃震怒不𢌿洪範九疇彞倫攸斁¶
(𢌿與斁敗也天動怒鯀不與大法九疇疇𩔖也故常道所以敗/不𢌿必二反徐甫至反注同與也斁多路反徐同路反敗也)¶
重意(帝乃震怒泰誓/上皇天震怒)鯀則殛死禹乃嗣興(放鯀至死不/赦嗣繼也廢)¶
(父興子堯舜之道殛紀/力反本或作極音同)天乃錫禹洪範九疇彞倫攸¶
叙(天與禹洛出書神龜&KR0018;文而出列於背有數至于九/禹遂因而第之以成九𩔖常道所以次序錫星歷反)&KR0004;一¶
曰五行(九𩔖𩔖一章/以五行爲始)次二曰敬用五事(五事在身用/之必敬乃善)次¶
三曰農用八政(農厚也厚用之政乃成農馬云/食爲八政之首故以農名之)次四曰¶
協用五紀(協和也和天時/使得正用五紀)次五曰建用皇極(皇大/極中)¶
(也凡立事當/用大中之道)次六曰乂用三德(治民必用剛柔/正直之三德)次七曰¶
<pb:KR1b0002_SBCK_007-2a>¶
明用稽疑(明用卜筮/考疑之事)次八曰念用庶徴次九曰¶
嚮用五福威用六極(言天所以嚮勸人用五福所以威/沮人用六極此巳上禹所第叙嚮)¶
(許亮反又許兩反沮在汝反此巳上時掌反禹所第叙馬云從/五行巳下至六極洛書文也漢書五行志以&KR0004;一巳下皆洛書)¶
(文/也)一五行一曰水二曰火三曰木四曰金五曰土¶
(皆其/生數)水曰潤下火曰炎上(言其自然之常性炎榮鉗/反上時掌反又如字下同)木¶
曰曲直金曰從革(木可以揉曲直金可/以改更揉如酉反)土爰稼穡¶
(種曰稼歛曰穡土/可以種可以歛)潤下作鹹(水鹵所生鹹/音咸鹵音魯)炎上作苦(焦/氣)¶
(之/味)曲直作酸(木實/之性)從革作辛(金之/氣味)稼穡作甘(甘/味)¶
(生於百穀五行/以下箕子所陳)二五事一曰貌(容儀貌本/亦作䫉)二曰言(詞/章)三¶
曰視(觀正視常止/反徐市止反)四曰聽(察是/非)五曰思(心慮所行思如/字徐息吏反下)¶
<pb:KR1b0002_SBCK_007-2b>¶
(同)貌曰恭(儼恪儼/魚檢反)言曰從(是則/可從)視曰明(必清/審)聽曰聦¶
(必微諦/諦音帝)思曰睿(必通於微睿恱/歳反馬云通也)恭作肅(心/敬)從作乂(可/以)¶
(治)明作晢(照了晢之舌反徐/丁列反又之丗反)聦作謀(所謀必成當/當丁浪反)睿作¶
聖(於事無不/通謂之聖)三八政一曰食(勸農/業)二曰貨(寳用/物)三曰¶
祀(敬&KR0017;神/以成教)四曰司空(主空土/以居民)五曰司徒(主徒衆教/以禮義)六¶
曰司寇(王姦盗使無縱縱子/用反或作從音同)七曰賔(禮賔客/無不敬)八曰師(簡/師)¶
(所任必良士卒必/練士卒子忽反)四五(巳/罍)一曰歳(所以紀/四時)二曰月(所以紀/一月)¶
三曰日(紀一/日)四曰星辰(二十八𪧐迭見以叙氣節十二/辰以紀日月所㑹𪧐音秀迭田)¶
(節反見/賢遍反)五曰曆數(曆數節氣之度以/爲曆敬授民時)五皇極皇建其¶
有極(大中之道大立其有/中謂行九疇之義)歛時五福用敷錫厥庶民¶
<pb:KR1b0002_SBCK_007-3a>¶
(歛是五福之道以爲教/用布與衆民使慕之)惟時厥庶民于汝極錫汝保¶
極(君上有五福之教衆民於君取/中與君以安中之善言從化)凡厥庶民無有淫¶
朋人無有比德惟皇作極(民有安中之善則無淫過/朋黨之惡比周之德惟天)¶
(下皆大爲中正/比毗志反注同)重言(凡厥庶民/二並本篇)凡厥庶民有猷有爲有¶
守汝則念之(民戢有道有所爲有所/執守汝則念録叙之)不協于極不罹¶
于咎皇則受之(凡民之行雖不合於中而不罹於咎惡皆/可進用大法受之罹馬力馳反又來多反)¶
(之行下/孟反)而康而色曰予攸好德汝則錫之福(汝當/安汝)¶
(顔色以謙下人人曰我所好者德汝/則與之爵禄好呼報反下人遐稼反)時人斯其惟皇之¶
極(不合於中之人汝與之福則是/人此其惟大之中言可勉進)無虐煢獨而畏髙¶
明(煢單無兄弟也無子曰獨單獨者不侵虐之寵貴者不枉/法畏之無虐馬本作亡侮煢&KR0302;扄反畏如字徐云鄭音威)¶
<pb:KR1b0002_SBCK_007-3b>¶
人之有能有爲使羞其行而&KR0022;其昌(功能有爲之/士使進其所)¶
(行汝國其昌盛其/行如字徐不孟反)重意(而&KR0022;其昌仲虺/之誥&KR0022;乃其昌)凡厥正人旣富方¶
榖(凡其正直之人旣當以爵/禄富之又當以善道接之)重意(凡厥正人康/誥惟厥正人)汝弗能使¶
有好于而家時人斯其辜(不能使正直之人有好于/國家則是人斯其詐取罪)¶
(而/去)于其無好德汝雖錫之福其作汝用咎(於其/無好)¶
(德之人汝雖與之爵禄其爲汝/用惡道以敗汝善其爲于僞反)無偏無陂遵王之義(偏/不)¶
(平陂不正言當循先王之正義以/治民陂音祕舊本作頗音普多反)無有作好遵王之道¶
無有作惡遵王之路(言無有亂爲私好惡動必循先王/之道路好呼報反惡烏路反注同)¶
無偏無黨王道蕩蕩(言開闢闢/婢亦反)互注(左襄公三年君子/謂祁奚於是能舉)¶
(善矣稱其讎不爲謟立其子不爲比舉其偏不爲/黨商書曰無偏無黨王道蕩蕩其祁奚之謂矣)無黨無偏¶
<pb:KR1b0002_SBCK_007-4a>¶
王道平平(言辯治平平婢/綿反治直吏反)無反無側王道正直(言/所)¶
(行無反道不正/則王道正直)㑹其有極歸其有極(言㑹其中而行之/則天下皆歸其有)¶
(中/矣)曰皇極之敷言是彞是訓于帝其訓(曰者大其/義言以大)¶
(中之道布陳言教不失是常則人/皆是順矣天且其順而况于人乎)凡厥庶民極之敷言¶
是訓是行以近天子之光(凡其衆民中心之所陳言凡/順是行之則可以近益天子)¶
(之光明以近/附近之近)曰天子作民父母以爲天下王(言天子/布德惠)¶
(之教爲兆民之父母是爲/天下所歸往不可不務)重意(天子作民父母泰誓元后作民/父母〇以爲天下王禹謨爲天)¶
(下/君)六三德一曰正直(能正人/之曲直)二曰剛克(剛能立事克/馬云勝也)三¶
曰柔克(和柔能治/三者皆德)平康正直(丗平安用/正直治之)彊弗友剛¶
克(友順也丗彊禦不順以剛能/治之禦魚吕反能治直吏反)爕友柔克(爕和也丗和/順以柔能治)¶
<pb:KR1b0002_SBCK_007-4b>¶
(之爕息/恊反)沈潛剛克(沈潜謂地雖柔亦/有剛能出金石)髙明柔克(髙明謂/天言天)¶
(爲剛德亦有柔克不干四時喻臣當/執剛以正君君亦當執柔以納臣)惟辟作福惟辟作¶
威惟辟玉食(言惟君得專威福爲美食辟徐&KR0024;亦反玉食/張晏注漢書云玉食珍食也韋昭云諸侯備)¶
(珍異/之食)臣無有作福作威玉食臣之有作福作威玉¶
食其害于而家凶于而國人用側頗僻民用僭¶
忒(在位不敦平則下民僭差頗普多反僻/匹亦反僭子念反忒他得反馬云惡也)七稽疑擇建¶
立卜筮人(龜日卜蓍曰筮考正疑事當選/擇知卜筮人而建立之蓍音尸)乃命卜筮(建/立)¶
(其人命/以其職)曰雨曰霽(龜兆形有似雨者有/似雨止者霽子細反)曰蒙(蒙隂闇蒙武/工反徐亡鉤)¶
(反)曰驛(氣落驛不連屬驛/音亦注同屬音燭)曰克(兆相交錯五者/卜兆之常法)曰貞曰¶
悔(内卦曰貞/外卦曰悔)凡七(卜筮/之數)卜五占用二&KR0283;忒立時人¶
<pb:KR1b0002_SBCK_007-5a>¶
作卜筮三人占則從二人之言(立是知卜筮人使爲/卜筮之事夏殷周卜)¶
(筮各異三法並卜從二人之言善鈞從衆卜/筮各三人占用二馬云占筮也&KR0283;以淺反)汝則有大疑¶
謀及乃心謀及卿士謀及庶人謀及卜筮(將舉/事而)¶
(汝則有大疑先盡汝心以謀慮之/次及卿士衆民然後卜筮以决之)汝則從龜從筮從卿¶
士從庶民從是之謂大同(人心和順龜筮從/之是謂大同於吉)身其康¶
彊子孫其逢吉(動不違衆故後丗遇/吉逢馬云逢大也)汝則從龜從筮¶
從卿士逆庶民逆吉(三從二逆中/吉亦可舉事)卿士從龜從筮¶
從汝則逆庶民逆吉(君臣不同决之/卜筮亦中吉)庶民從龜從¶
筮從汝則逆卿士逆吉(民與上異心亦/卜筮以决之)汝則從龜¶
從筮逆卿士逆庶民逆作内吉作外凶(二從三逆/龜筮相違)¶
<pb:KR1b0002_SBCK_007-5b>¶
(故可以𥙊祀冠㛰不可/以出師征伐冠官喚反)龜筮共違于人(皆/逆)用靜吉用¶
作凶(安以守常則/吉動則凶)八庶徴曰雨曰暘曰燠曰寒曰¶
風曰時(雨以潤物暘以乾物煖以長物寒以成物風以動物/五者各以其時所以爲衆驗暘音陽乾音干煖乃管)¶
(反以長/丁丈反)五者來備各以其叙庶草蕃廡(言五者備至/各以次序則)¶
(庶草蕃滋廡豐也蕃音/煩廡無甫反徐莫柱反)一極備凶一極無凶(一者備極過/甚則凶一者)¶
(極無不至亦凶/謂失時失序)曰休徴(叙美行之驗/美行下孟反)曰肅時雨&KR0002;(君行/敬則)¶
(時雨/順之)曰乂時暘&KR0002;(君行政治則時暘順之/治直吏反治其職同)曰晢時燠¶
&KR0002;(君能照晢則/時燠順之)曰謀時寒&KR0002;(君能謀則/時寒順之)曰聖時風¶
&KR0002;(君能通理則/時風順之)曰咎徴(叙惡行之驗/咎其九反)曰狂&KR0106;雨&KR0002;(君/行)¶
(往妄則常/雨順之)曰僭&KR0106;暘&KR0002;(君行僭差則/常暘順之)曰豫&KR0106;燠&KR0002;(君/行)¶
<pb:KR1b0002_SBCK_007-6a>¶
(逸豫則常煖順之䂊/羊庶反徐又音舒)曰急&KR0106;寒&KR0002;(君行急則/常寒順之)曰蒙&KR0106;風¶
&KR0002;(君行蒙闇則/常風順之)曰王省惟歳(王所省職兼所揔羣吏/如歳兼四時省息井反)卿¶
士惟月(卿士各有所掌如月/之各有别别彼列反)師尹惟日(衆正官之吏分治/其職如日之有歳)¶
(月)歳月日時無易(各順/常)百榖用成乂用明(歳月/日時)¶
(無易則百榖成君/臣無易則政治明)俊民用章家用平康(賢臣顯用/國家平寜)日¶
月歳時旣易(是三者巳易/喻君臣易職)百榖用不成乂用昬不¶
不明俊民用微家用不寜(君失其柄權臣擅命/治闇賢隱國家亂)庶¶
民惟星星有好風星有好雨(星民象故衆民惟&KR0002;星/箕星好風畢星好雨亦)¶
(民所好好/呼報反)日月之行則有冬有夏(日月之行冬夏各有/常度君臣政治小大)¶
(各有/常法)月之從星則以風雨(月經於箕則多風離於畢則/多雨政教失常以從民欲亦)¶
<pb:KR1b0002_SBCK_007-6b>¶
(所以/亂)九五福一曰壽(百二/十年)二曰冨(財豐/備)三曰康寜¶
(無疾/病)四曰攸好德(所好者德/福之道)五曰考終命(各成其短長/之命以自終)¶
(不撗夭撗華/孟反又如字)六極一曰凶短折(動不遇吉短未六十折未/三十言辛苦凶馬云終也)¶
(折時設反/又之舌反)二曰疾(常抱/疾苦)三曰憂(多所/憂)四曰貧(困於/財)五曰¶
惡(醜/惡)六曰弱(尫劣尫/烏黄反)武王旣勝殷&KR0022;諸侯班宗¶
彞(賦宗廟彞器酒鐏賜諸/侯班本又作般音同)作分器(言諸侯尊卑各有分也/亡分器扶問反注同)¶
旅&KR0729;第七　周書　孔氏傳¶
西旅獻獒(西戎逺國貢大犬獒五/羔反馬云作豪酋豪也)太保作旅獒(召公/陳戒)¶
(召公詩照反後/召公皆放此)旅獒(因&KR0729;而/陳道義)惟克商遂通道于九夷¶
八蠻(四夷慕化貢其方賄九八言非一/皆通道路無逺不服賄呼罪反)西旅厎貢厥獒¶
<pb:KR1b0002_SBCK_007-7a>¶
(西戎之長致貢其獒大髙四尺曰/獒以犬爲異厎之履反長丁丈反)太保乃作旅獒用訓于¶
王(陳貢&KR0729;之義/以訓諌王)曰嗚呼明王愼德四夷咸賔(言明/王愼)¶
(德以懷逺故/四夷皆賔服)無有逺邇畢獻方物惟服食器用(天/下)¶
(萬國無有逺近盡貢其方土所生之物惟可以供服食/器用者言不爲耳目華侈供音恭爲于僞反侈昌氏反)重言(無/有)¶
(逺邇重/見盤庚)王乃昭德之致于異姓之&KR0022;無替厥服(德/之)¶
(所致謂逺夷之貢以分賜/異姓諸侯使無廢其職)分寳玉于伯叔之國時庸¶
展親(以寳玉分同姓之國是/用誠信其親親之道)人不易物惟德其物(言/物)¶
(貴由人有德則物貴無德則/物賤所貴在於德易羊質反)德盛不狎侮(盛德必自敬何/狎易侮慢之有)¶
(易以/䜴反)狎侮君子罔以盡人心(以虚受人則人盡其/心矣盡津忍反下同)狎¶
侮小人罔以盡其力(以恱使民民忘/其勞則力盡矣)不役耳目百¶
<pb:KR1b0002_SBCK_007-7b>¶
度惟貞(言不以聲色自/役則百度正)玩人䘮德玩物䘮志(以人爲/戲弄則)¶
(䘮其德以器物爲戲弄則䘮/其志玩五貫反䘮息浪反)志以道寜言以道接(在心/爲志)¶
(發氣爲言皆以道/爲本故君子勤道)不作無益害有益功乃成不貴異¶
物賤用物民乃足(遊觀爲無益竒巧爲異物言明王之道/以德義爲益器用爲貴所以化俗生民)¶
(觀官/喚反)犬馬非其土性不畜(非此土所生不畜以/不習其用畜許六反)珍禽竒¶
獸不育于國(皆非所用/有損害故)不寳逺物則逺人格(不侵/奪其)¶
(利則來/服矣)所寳惟賢則邇人安(寳賢任能則近人安/近人安則逺人安矣)嗚¶
呼夙夜罔或不勤(言當早起夜/寐常勤於德)不矜細行終累大¶
德(輕忽小物積害毀大故君子/愼其微行下孟反累劣僞反)爲山九仞功虧一簣¶
(八尺曰仞喻向成也未成一簣猶不爲山故曰功虧一簣是以/聖人乾乾日&KR0628;愼終如始仞音刃字又作刃七尺曰仞虧曲爲)¶
<pb:KR1b0002_SBCK_007-8a>¶
(反簣其貴反向許亮/反乾其連反&KR0628;音側)允迪兹生民保厥居惟乃丗王¶
(言其能信蹈行此誡則生人安其居天子乃丗丗王天下武王/雖聖猶設此誡况非聖人可以無誡乎其不免於過則亦冝矣)¶
(丗王如字又/于况反注同)巢伯來朝(殷之諸侯伯爵也南方逺國武王/克商慕義來朝巢仕交反徐吕交)¶
(反)芮伯作旅巢命(芮伯周同姓圻内之國爲卿大夫陳/威德以命巢亡芮如銳反圻音祈)¶
金縢第八　周書　孔氏傳¶
武王有疾周公作金縢(爲請命之書藏之於匱緘之以/金不欲人開之縢徒登反緘工)¶
(咸/反)金縢(遂以所藏/爲篇名)旣克商二年王有疾弗豫(伐紂明/年武王)¶
(有疾不恱豫/豫本又作忬)二公曰我其爲王穆卜周公曰未可以¶
戚我先王(穆敬戚近也召公太公言王疾當敬卜吉凶周公/言未可以死近我先王相順之辭爲于僞反戚千)¶
(歷/反)公乃自以爲功(周公乃自以/請命爲己事)爲三壇同墠(因大王/王季文)¶
<pb:KR1b0002_SBCK_007-8b>¶
(王請命於天故爲三壇壇築土墠除地大除地於/中爲三壇璮徒丹反築土也馬云土堂墠音善)爲壇於南¶
方北面周公立焉(立壇上/對三王)植璧秉珪乃告太王王¶
季文王(璧以禮神植置也置於三王之坐周公秉桓珪以爲/贄告謂祝辭植時職反徐音置贄音至祝如字或之)¶
(又反/下同)史乃𠕋祝曰惟爾元孫某遘厲虐疾(史爲𠕋/書祝辭)¶
(也元孫武王某名臣諱君故曰/某厲危虐暴也遘工豆反遇也)&KR0002;爾三王是有丕子之¶
責于天以旦代某之身(太子之責謂疾不可救於天則/當以旦代之死牛有命不可請)¶
(代聖人叙臣子之心以垂丗教丕/普悲反馬同徐甫眉反鄭音不)予仁&KR0002;考能多材多¶
藝能事&KR0017;神(我周公仁能順父又多材多藝/能事&KR0017;神言可以代武王之意)乃元孫不¶
&KR0002;旦多材多藝不能事&KR0017;神乃命于帝庭敷佑¶
四方(汝元孫受命於天庭爲天子布其/德教以佑助四方言不可以死)用能定爾子孫¶
<pb:KR1b0002_SBCK_007-9a>¶
于下地四方之民罔不祗畏(言武王用受命帝庭之故/能定先人子孫於天下四)¶
(方之民無/不敬畏)嗚呼無墜天之降寳命我先王亦永有¶
依歸(歎惜武王言不救則墜天之/寳命救之則先王長有依歸)今我即命于元龜¶
(就受三王之命於/大龜卜知吉凶)爾之許我我其以璧與珪歸俟爾¶
命(許謂疾瘳特命當以/事神瘳勑留反下同)爾不許我我乃屏璧與珪¶
(不許謂不愈也屏/藏也言不得事神)乃卜三龜一習吉(習因也以三王之/龜卜一相因而吉)啓¶
籥見書乃并是吉(三兆旣同吉開籥見占兆書乃亦并/是吉箚茅&KR0002;反徐以略反馬云藏卜)¶
(兆書管并/必政反)公曰體王其罔害(公視兆曰如此兆體/王其無害言必愈)予¶
小子新命于三王惟永終是圖(周公言我小子新受/三王之命武王惟長)¶
(終是謀/周之道)兹攸俟能念予一人(言武王愈此所以待能/念我天子事成周道)公¶
<pb:KR1b0002_SBCK_007-9b>¶
歸乃納𠕋于金縢之匱中王翼日乃瘳(從壇歸翼/明瘳差也)¶
(差&KR0004;/賣反)武王旣䘮管叔及其羣弟乃流言於國(武/王)¶
(死周公攝政其弟管叔及蔡叔霍叔乃放/言於國以誣周公以惑成王䘮息浪反)曰公將不利於¶
孺子(三叔以周公大聖有次立之𫝑遂生/流言孺稚也稚子成王孺如樹反)周公乃告二¶
公曰我之弗辟我無以告我先王(辟法也告召公太/公言我不以法法)¶
(三叔則我無以成周道告我先王辟扶亦反治也/&KR0003;文作璧音必亦反法也馬鄭音避謂避居東都)周公居東¶
二年則罪人斯得(周公旣告二公遂東征/之二年之中罪人此得)于後公乃¶
爲詩以貽王名之曰鴟鴞王亦未敢誚公(成王/信流)¶
(言而疑周公故周公旣誅三監而作詩解所以冝誅之意以遺/王王猶未悟故欲讓公而未敢貽羊支反名如字徐亡政反鴟)¶
(尺夷反鴞吁嬌反誚/在𥬇反以遺唯季反)秋大熟未穫天大雷電以風(二/年)¶
<pb:KR1b0002_SBCK_007-10a>¶
(秋也蒙&KR0106;風&KR0002;雷以威之/故有風雷之異穫戸郭反)禾盡偃大木斯拔&KR0022;人大¶
恐(風災所及&KR0022;人皆/大恐拔皮八反)王與大夫盡弁以啓金縢之¶
書(皮弁質服以應天弁皮彦/反徐扶變反應應對之應)乃得周公所自以爲功¶
代武王之&KR0003;(所藏請命𠕋書本/&KR0003;如字徐始銳反)二公及王乃問諸史¶
與百執事(二公倡王啓之故先見書史百執事皆從/周公請命倡昌亮反皆從才用反又如字)對¶
曰信噫公命我勿敢言(史百執事言信有此事周公使/我勿道今言之則&KR0018;周公噫恨)¶
(辭噫於其反馬/本作懿猶憶也)王執書以泣曰其勿穆卜(本欲敬卜/吉凶今天)¶
(意可知/故止之)昔公勤勞王家惟予冲人弗及知(言巳幼/童不及)¶
(知周公昔日忠/勤冲直中反)重意(昔公勤勞王家武成王季其勤王家〇惟/予冲人弗及知大誥肆予冲人永思艱)¶
今天動威以彰周公之德(發雷風之威以/明周公之聖德)惟朕小¶
<pb:KR1b0002_SBCK_007-10b>¶
子其新逆我國家禮亦冝之(周公以成王未寤故留/東未還改過自新遣使)¶
(者迎之亦國家禮有德之冝新/逆馬本作親迎遣使所吏反)王出郊天乃雨反風禾¶
則盡起(郊以玉幣謝天天即/反風起禾明郊之是)重意(天乃雨反風舜典/烈風雷雨弗迷)二公¶
命&KR0022;人凡大木所偃盡起而築之歳則大熟(木/有)¶
(偃拔起而立之築有其根桑果無虧百榖豐熟周公之德此巳/上大誥後因武王䘮并見之築音竹本亦作筑謂筑其根馬云)¶
(築拾也見/賢遍反)¶
大誥第九　周書　孔氏傳¶
武王崩三監及淮夷叛(三監管蔡商淮夷徐奄之/屬皆叛周監古懴反視也)周¶
公相成王將黜殷作大誥(相謂攝政黜絶也將以誅/叛者之義大誥天下相息)¶
(亮反/注同)大誥(陳大道以誥天下遂/以名篇誥本亦作靠)王&KR0002;曰猷大誥爾多¶
<pb:KR1b0002_SBCK_007-11a>¶
&KR0022;越爾御事(周公稱成王命順大道以告天下衆國及於/御治事者盡及之猷音由道也〇馬本作大)¶
(誥繇爾多&KR0022;/盡津忍反)重言(越爾御事三本/篇二下篇一)弗弔天降割于我家¶
不少(言周道不至故天下凶害於我家不少謂三監淮夷並/作難弔音的又如字割馬本作害不少朱氏依馬讀不)¶
(少延爲句/難乃旦反)重言(弗弔重見/多士君奭)延洪惟我㓜冲人(凶害延大惟/累我㓜童人)¶
(成王言其不可不/誅之意累劣僞反)嗣無疆大歷服弗造哲迪民康(言/子)¶
(孫承繼祖考無窮大數服行其政而/不能爲智道以安人故使叛先自責)矧曰其有能格知¶
天命(安人且猶不能况其有能/至知天命者乎矧失忍反)巳予惟小子&KR0002;渉淵¶
水予惟往求朕攸濟(已發端歎辭也我惟小子承先人/之業如渉淵水往求我所以濟渡)¶
(言祗/懼)重言(巳予惟小子本篇二康誥巳汝/惟小子又洛誥巳汝惟冲子)重意(&KR0002;渉淵水微子/&KR0002;渉大水君奭)¶
(&KR0002;游/大川)敷賁敷前人受命兹不忘大功(前人文武也我/求濟渡在布行)¶
<pb:KR1b0002_SBCK_007-11b>¶
# SB1_0004-023.png
# page missing
<pb:KR1b0002_SBCK_007-11b>¶
(賢者有十大來翼佐我周用撫安武事謀立/其功言人事先應敉亡婢反應應對之應)我有大事休¶
朕卜并吉(大事戎事也人謀旣從卜又并吉/所以爲美并必政反注及篇末同)肆予告我¶
友&KR0022;君越尹氏庶士御事(以美故告我友國諸侯及於/正官尹氏卿大夫衆士御治)¶
(事者言/謀及之)曰予得吉卜予惟以爾庶&KR0022;于伐殷逋播¶
臣(用汝衆國往伐殷逋亡/之臣謂禄父逋布吾反)爾庶&KR0022;君越庶士御事罔¶
不反曰艱大(汝衆國上下無不反曰征伐/四國爲大難叙其情以戒之)重言(爾庶&KR0022;君/二並本篇)¶
民不靜亦惟在王宫&KR0022;君室(言四國不安亦在天子/諸侯教化之過自責不)¶
(能綏近/以及逺)越予小子考翼不可征王害不違卜(於我/小子)¶
(先卜敬成周道&KR0002;謂今四國不/可征則王室有害故冝從卜)肆予冲人永思艱曰嗚¶
呼允蠢鰥寡哀哉(故我童人成王長思此難而歎曰信/蠢動天下使無妻無夫者受其害可)¶
<pb:KR1b0002_SBCK_007-12a>¶
(哀哉鰥/故頑反)重意(肆予冲人永思艱金/縢惟予冲人弗及知)予造天役遺大投艱¶
于朕身(我周家爲天下役事遺我甚大投此艱難/於我身言不得巳〇造爲也馬云遺也)越予冲¶
人不卬自恤義爾&KR0022;君越爾多士尹氏御事(言/征)¶
(四國於我童人不惟自憂而巳乃欲施義於汝/衆國君臣上下至御治事者卬五剛反我也)綏予曰無毖¶
于恤不可不成乃寜考圖功(汝衆國君臣當安勉我/曰無勞於憂不可不成)¶
(汝寜祖聖考文武所謀之功/責其以善言之助毖音祕)巳予惟小子不敢替上帝¶
命(不敢廢天命言/卜吉當必征之)重言(巳予惟小子二並本篇又康誥/巳汝惟小子洛誥巳汝惟冲子)天¶
休于寜王興我小&KR0022;周寜王惟卜用克綏受兹¶
命(言天美文王興周者以文王惟卜/之用故能安受此天命明&KR0114;冝用)今天其相民矧亦¶
惟卜用(人獻十夫是天助民况亦用卜乎/吉可知矣亦言文王相息亮反)嗚呼天明畏¶
<pb:KR1b0002_SBCK_007-12b>¶
弼我丕丕基(歎天之明德可畏輔成我大大之基/業言卜不可違也畏如字徐音威)重言(天/明)¶
(畏三臯陶/本篇多士)重意(弼我丕丕基立政/以並受此丕丕基)王曰爾惟舊人爾丕¶
克逺省爾知寜王&KR0002;勤哉(特命乆老之人知文王故事/者大能逺省識古事汝知文)¶
(王&KR0002;彼之勤勞哉目所親/見法之又明省息井反)天閟毖我成功所予不敢¶
不極卒寜王圖事(閟愼也言天愼勞我周家成功所在/我不敢不極盡文王所謀之事謂致)¶
(太平閟/音祕)肆予大化誘我友&KR0022;君(我欲極盡文王所謀故/大化天下道我友國諸)¶
(侯)天棐忱辭其考我民(言我周家有大化誠辭爲天所/輔其成我民矣棐徐音匪又芳)¶
(&KR0017;反忱/市林反)予曷其不于前寜人圖功攸終(我何其不於/前文王安人)¶
(之道謀立其/功所終乎)天亦惟用勤毖我民&KR0002;有疾(天亦勞愼/我民欲安)¶
(之如人有疾/欲己去之)重言(&KR0002;有疾二/本篇康誥)予曷敢不于前寜人攸受¶
<pb:KR1b0002_SBCK_007-13a>¶
休畢(天欲安民我何敢不於前/文王所受美命終畢之)王曰&KR0002;昔朕其逝朕¶
言艱日思(順古道我其往東征矣我所言國家之難備/矣日思念之日人實反難乃旦反下爲難同)&KR0002;¶
考作室旣厎法厥子乃弗肯堂矧肯構(以作室喻/治政也父)¶
(巳致法子乃不肯爲堂基况肯構立屋乎不爲其/易則難者可知底之履反構古候反治直吏反)厥父菑厥¶
子乃弗肯播矧肯穫(又以農喻其父巳菑耕其田其子/乃不肯播種况肯収穫乎菑側其)¶
(反草也田一歳/曰菑穫戸郭反)重意(厥父菑厥子乃弗肯播矧肯穫無逸厥父/母勤勞稼穡厥子乃不知稼穡之艱難)¶
厥考翼其肯曰予有後弗棄基(其父敬事創業而子/不能繼成其功其肯)¶
(言我有後不棄我基/業乎今不征是棄之)肆予曷敢不越卬敉寜王大命¶
(作室農人猶惡棄基故我何敢不於今/日撫循文王大命以征逆乎惡烏路反)&KR0002;兄考乃有友伐¶
厥子民養其勸弗救(&KR0002;兄弟父子之家乃有明友來伐/其子民養其勸心不救者以子惡)¶
<pb:KR1b0002_SBCK_007-13b>¶
(故以此四國將誅/而無救者罪大故)王曰嗚呼肆哉爾庶&KR0022;君越爾御¶
事(歎今伐四國必克之故以/告諸侯及臣下御治事者)重言(爾庶&KR0022;君二並本篇〇越/爾御事三本篇二後篇一)¶
爽&KR0022;由哲亦惟十人迪知上帝命(言其故有明國事/用智道十人蹈知)¶
(天命謂人獻/十夫來佐周)越天棐忱爾時罔敢易法矧今天降¶
戾于周&KR0022;(於天輔誠汝天下是知無敢易天/法况今天下罪於周使四國叛乎)重意(越天棐忱/康誥天畏)¶
(棐忱君奭/&KR0002;天棐忱)惟大艱人誕鄰胥伐于厥室爾亦不知¶
天命不易(惟大爲難之人謂三叔也大近相伐於其室家/謂叛逆也&KR0002;不早誅汝天下亦不知天命之不)¶
(易也易/以䜴反)重言(天命不易/重見君奭)予永念曰天惟䘮殷&KR0002;穡夫¶
予曷敢不終朕畒(稼穡之夫除草養苗我長念天亡殷惡/主亦猶是矣我何敢不順天終竟我壟)¶
(畒乎言當滅/殷壟力勇反)天亦惟休于前寜人予曷其極卜敢¶
<pb:KR1b0002_SBCK_007-14a>¶
弗于從(天亦惟美于文王受命我何其/極卜法敢不於從言必從也)率寜人有指¶
疆土矧今卜并吉(循文王所有指意以安疆土則善/矣况今卜并吉乎言不可不從)〇¶
重意(矧今卜并吉本篇朕卜/并吉金縢乃并是吉)肆朕誕以爾東征天命不¶
僭卜陳惟&KR0002;兹(以卜吉之故大以汝衆東征四國天命不/僭差卜兆陳列惟&KR0002;此吉必克之不可不)¶
(勉僭子/念反)¶
微子之命第十　周書　孔氏傳¶
成王旣黜殷命殺武庚(一名/禄父)命微子啓代殷後(啓/知)¶
(紂必亡而奔周命/爲宋公爲湯後)作微子之命(封命/之書)微子之命(稱其本/爵以名)¶
(篇)王&KR0002;曰猷殷王元子(微子帝乙元子故/順道本而稱之)惟稽古崇¶
德象賢(惟考古典有尊德象/賢之義言今法之)重意(惟稽古見堯典崇德/象賢武成崇德報功)統¶
<pb:KR1b0002_SBCK_007-14b>¶
承先王修其禮物(言二王之後各修其典禮正朔/服色與時王並通三統正音政)作賔¶
于王家與國咸休永丗無窮(爲時王賔客與時/皆美長丗無竟)嗚¶
呼乃祖成湯克齊聖廣淵(言汝祖成湯能齊德聖/逹廣大深逺澤流後世)〇¶
重意(克齊聖廣淵冏/命聦明齊聖)皇天眷佑誕受厥命(大天眷顧湯/佑助之大受)¶
(其命謂/天命)重言(皇天眷佑二泰誓中本篇大禹謨/皇天眷命〇誕受厥命重見康誥)撫民以寛¶
除其邪虐(撫民以寛政放/桀邪虐湯之德)功加于時德垂後裔(言/湯)¶
(立功加於當時德澤垂及/後世裔末也裔以制反)重意(德垂後裔仲/虺垂&KR0073;後昆)爾惟踐修厥¶
猷舊有令聞(汝微子言能踐湯德乆有善譽/昭聞逺近令聞如字又音問)恪愼克孝¶
肅恭神人予嘉乃德曰篤不忘(言微子敬愼能孝嚴/恭神人故我善汝德)¶
(謂厚不可忘篤本/又作笁東谷反)上帝時歆下民祗協庸建爾于上¶
<pb:KR1b0002_SBCK_007-15a>¶
公尹兹東夏(孝恭之人𥙊祀則神歆享施令則人敬和用/是封立汝於上公之位正此東方華夏之國)¶
(宋在京師東/歆許今反)重意(尹兹東夏君/奭尹兹東郊)欽哉往敷乃訓愼乃服¶
命率由典常以蕃王室(敬哉敬其爲君之德往臨人布/汝教訓愼汝祖服命數循用舊)¶
(典無失其常以蕃屏周室/戒之蕃方元反本又作藩)重言(欽哉八堯典禹謨本篇景命各/一舜典益稷二〇以蕃王室二)¶
(本篇蔡/仲之命)弘乃烈祖律乃有民永綏厥位毗予一人¶
(大汝烈祖成湯之道以法度齊汝所有之人則長/安其位以輔我一人言上下同榮慶毗房脂反)重意(永綏厥/位文侯)¶
(之命永綏在位毗予一/人泰誓周官弼予一人)丗丗享德萬&KR0022;作式(言微子累/丗享德不)¶
(忝厥祖雖同公侯/而特爲萬國法式)俾我有周無斁(汝丗丗享德則使我有/周好汝無厭俾必爾反)¶
(斁音亦好呼報/反厭於豔反)嗚呼往哉惟休無替朕命(歎其德遣往/之國言當惟)¶
(爲美政無/廢我命)重言(往哉七舜典二盤庚本篇/康誥畢命文侯之命各一)唐叔得禾異畒¶
<pb:KR1b0002_SBCK_007-15b>¶
同頴(唐/叔成王母弟食邑内得異禾也畒壟頴穗也禾各/生一壟而合爲一穗頴役領反穗似醉反本亦作遂)獻¶
諸天子(拔而/貢之)王命唐叔歸周公于東(異畒同頴天下/和同之象周公)¶
(之德所致周公東征未還故命/唐叔以禾歸周公唐叔後封𣈆)作歸禾(亡)周公旣得命¶
禾旅天子之命(巳得唐叔之禾遂陳成王歸禾/之命而推美成王善則稱君)作嘉禾¶
(天下和同政之善者故周公/作書以嘉禾名篇告天下亡)¶
監本纂圖重言重意互註尚書卷第七¶
<pb:KR1b0002_SBCK_007-16a>¶

